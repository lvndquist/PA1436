Färganalys
=======================

Detta är en kort analys av 3 webbplatser färgpalett och typografi, menad att reflektera kring hur olika val i en hemsidas design påverkar dess upplevda känsla och syfte.


Urval
-----------------------

Valet av webbplatser har baserats på [Forbes Global 2000](https://en.wikipedia.org/wiki/List_of_largest_Swedish_companies#2019_Forbes_list) lista från år 2019. Där de tre högst rankade svenska företagen valdes.
De valda webbplasterna är således:
- [Nordea](https://www.nordea.se/), som verkar inom bank- och finanstjänster. Med rank 1 på Forbes lista (av svenska företag).
- [Volvo](https://www.volvocars.com/se/), som verkar inom fordonsindustrin. Med rank 2 på Forbes lista (av svenska företag).
- [SEB](https://seb.se/), som också verkar inom bank- och finanstjänster. Med rank 3 på Forbes lista (av svenska företag).

Metod
-----------------------

För att lätta och smidigt extrahera och visualisera färgpaletter på färghjulet användes [Adobes färgverktyg](https://color.adobe.com/sv/create/color-wheel).

Resultat
-----------------------

### **Nordea**

![Nordeas webbplats](../assets/img/nordea.png)

#### Färg
Det första vi kan observera när vi landar på webbplatsen är den blå färgtonen. Vi har tre olika nyanser av blå, som används skiftande både för bakgrund men också för text.
Djupblåa bakgrunder kompletteras antingen med en väldigt ljus blå eller med en vit textfärg.
Vita bakgrunder komplementeras med svart eller djupblå textfärg.

<table style="border-spacing: 4px; border-collapse: separate">
<tr>
<td style="height: 60px; width: 60px; background-color: #00005e">
<td style="height: 60px; width: 60px; background-color: #00019f">
<td style="height: 60px; width: 60px; background-color: #40bfa3">
<td style="height: 60px; width: 60px; background-color: #DCECFF">
<td style="height: 60px; width: 60px; background-color: #fcfcfc">
</tr>
</table>

Vi kan således konstatera att det använda färgschemat är analogt, med sin bas i blått. Det blåa samverkar väl med en mjuk och ljus vit färg. 
Samtidigt finns det även en mintgrön färg som agerar som accent på "logga in"-knappen. Denna accent fångar ögat och gör det tydligt för användaren var man kan logga in.

#### Typografi
Övergripande på hela webbplatsen används nordeas egna typsnitt, NordeaSans.
<div class = "font-display">
    <p class = "nordea-font-small">NordeaSansSmall används för brödtext.</p>
    <p class = "nordea-font-large">NordeaSansLarge används för rubriker.</p>
</div>
Det överlag blåa temat på webbplatsen är på sin plats då det framförallt speglar Nordeas logga, där samma intensiva blå färg används. Det är ju denna man förknippar företaget med. Detsamma gäller typografin då NordeaSans är samma typsnitt som används i loggan.
Visuellt sett är webbplatsen väl anpassad efter den grafiska profil som folk generellt förknippar Nordea med.

### **Volvo**

![Volvos webbplats](../assets/img/volvo.png)

#### Färg
Volvos webbplats blir en ganska stark kontrast gentemot Nordeas webbplats. Bakgrunderna är vita eller ljusgrå, medan text är nästintill helsvart.
Den färg som finns kommer från bakgrundsbilden, men även den saknar starka färger. Webbplatsen har en modern och minimalistisk stil, som är väldigt lätt på ögat. 

<table style="border-spacing: 4px; border-collapse: separate">
<tr>
<td style="height: 60px; width: 60px; background-color: #000000f5">
<td style="height: 60px; width: 60px; background-color: #F2F2F2">
<td style="height: 60px; width: 60px; background-color: #FFFFFF">
</tr>
</table>

Här har vi något av ett akromatisk färgschema, där man använder neutrala toner. Man utgår helt enkelt från vit och svart i lite olika nyanser. Detta medför ett sorts lugn, med mogen ton, gentemot en design med exempelvis skrikiga färger.

#### Typografi
Övergripande på hela webbplatsen används Volvos egna typsnitt, Volvo Novum. Titlar och brödtext skiljs främst genom storleken på texten. 
<div class = "font-display">
    <p class = "volvo-font">Volvo Novum används för brödtext samt titlar.</p>
</div>

Man kan tänka sig den minimalistiska designen är menad att lägga fokuset på Volvos produkter. Sidan har ett enkelt färgschema, och kan därför med lätthet inkludera bilder av olika slag på de bilar som man vill sälja/marknadsföra. Minimalismen ger också en lyxig eller exklusiv känsla.

### **SEB**

![SEB:s webbplats](../assets/img/SEB.png)

#### Färg
SEB:s webbplats följer i princip samma stil som Volvos. Minimalistiskt, modernt, och seriöst med vit eller grå bakgrund och svarttonad text. Det finns även ett inslag där bakgrunden har en mörk ton och texten en ljus, vilket blir lite av en accent bland all vit bakgrund. Detta kompletteras med en bakgrundsbild som inte heller är speciellt färgstark, men som ändå kompletterar sidan väl. 

<table style="border-spacing: 4px; border-collapse: separate">
<tr>
<td style="height: 60px; width: 60px; background-color: #333333">
<td style="height: 60px; width: 60px; background-color: #EEEEEE">
<td style="height: 60px; width: 60px; background-color: #FFFFFF">
</tr>
</table>

Ovan är alltså ännu ett akromatiskt färgschema, vilket speglar något seriöst som samtidigt är väldigt lätt och behagligt för ögonen.

#### Typografi
Övergripande på hela webbplatsen används SEB:s egna typsnitt, SEB SansSerif. Titlar och brödtext skiljs främst genom storleken på texten. 
<div class = "font-display">
    <p class = "SEB-font">SEB SansSerif används för brödtext samt titlar.</p>
</div>

SEB:s webbplats är mycket enkel. Samtidgt ryms allt man som kund vill ha, och den enkla stilen med milda fäger gör sidan än mer användbar och överskådlig. 
Traditionellt sett har SEB:s logga använt sig av en skrikig grön färg, men denna förekommer inte på webbplatsen.

Analys
-----------------------

Att två av webbplatserna använde ett akromatiskt färgschema pekar mot en större trend, där man gärna väljer enkla färgscheman. Det finns flera möjliga anledningar till att göra detta val. 
En minimalistisk design som saknar starka färger är mindre distraherande och ger en känsla av renhet. Man kan ofta förknippa olika färgpaletter och desingstilar med olika tidsepoker. Till exempel förknippas 90-talets design med livfulla och vibrerande färger, medan ett akromatiskt färgschema uppfattas som mer "tidslöst" eftersom det saknar de starka kontraster som annars kan ge ett daterat intryck.

Ett akromatiskt färgschema tillåter även att man fokuserar på bilder och typografi i större grad. Både Volvos och SEB:s webbplatser har en tydlig bild som förmedlar vad det handlar om. Detta kan jämföras med Nordeas webbplats där det också finns en bild, som dock inte står ut på samma sätt eftersom färgpaletten redan är mättad.
Överlag ger Nordeas webbplats en mer familjär och varmare känsla än SEB och Volvos. Designen kan tala för hur kundkretsens behov och preferenser ser ut, men det kan också bara handla om att man väljer en design med ett beprövat färgschema som man vet fungerar.

Samtliga webbplatser använde sig av ett egenframtaget typsnitt, vilket är rimligt då ett typsnitt ofta är en central del av ett företags visuella identitet. Volvos typsnitt är ett bra exempel då detta även används i deras bilar. Det blir då naturligt att man använder sitt egna typsnitt även på sin webbplats. 
Både Nordeas och Volvos webbplatser speglar företagens identiteter väl. Nordea baserar sitt färgschema på det man förknippar företaget med, och Volvo använder sitt signumstypsnitt tillsammans med tydliga bilder av sina produkter. SEB utgör något av ett undantag, då man saknar ett igenkännligt färgschema, och där typsnittet inte heller utmärker sig särskillt. Detta bidrar till att webbplatsen upplevs som något anonym och i viss mån identitetslös.

Referenser
-----------------------

- [Forbes Global 2000](https://en.wikipedia.org/wiki/List_of_largest_Swedish_companies#2019_Forbes_list)
- [Nordea](https://www.nordea.se/)
- [Volvo](https://www.volvocars.com/se/)
- [SEB](https://seb.se/)

Övrigt
-----------------------

Jonatan Lundqvist Silins